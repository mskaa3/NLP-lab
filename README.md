## NLP lab 1

## Temat: Wykrywanie mowy nienawiści w mediach społecznościowych


Wraz z dynamicznym rozwojem mediów społecznościowych, gdzie anonimowość znacząco ułatwia swobodne wyrażanie myśli, coraz większy odsetek publikowanych informacji i postów staje się nacechowany negatywnie i zawiera elementy agresji słownej lub dyskryminacji. Obecnie spora część ludzkiego życia, szczególnie młodzieży, toczy się 'w sieci', zatem mowa nienawiści stwarza realne zagrożenie dla zdrowia psychicznego i społecznego. W związku z tym konieczne jest opracowywanie metod, które z dużą skutecznością zidentyfikują podobne zachowania i umożliwią platformom społecznościowym na ich usunięcie, a także 'ukaranie' potencjalnie szkodliwych użytkowników. Aktualne metody analizy języka naturalnego i sztucznej inteligencji pozwalają na klasyfikowanie tekstów i komentarzy pod kątem zawierania negatywnych treści na podstawie między innymi zawartych słów oraz ich kontekstu. Aby zbudować narzędzie, które pozwoli na skuteczne rozróżnienie tekstów 'nieszkodliwych' od tych zawierające szkodliwe treści, należy zgromadzić reprezentatywną próbkę danych pochodzących z wybranych źródeł, które zobrazują występujący problem.


## Wykorzystane źródła
* [wykop.pl](https://wykop.pl/) 
* [reddit.com](https://www.reddit.com/)
* [youtube.com](https://www.youtube.com/)

Wykorzystywane serwisy internetowe pozwalają użytkownikom na swobodne dodawanie informacji i postów. Portal wykop.pl jest polskim odpowiednikiem bardzo popularnego anglojęzycznego portalu reddit.com, który ma aktualnie około 170 mln zarejestrowanych użytkowników. Aby zapewnić większą ilość oraz róźnorodność danych zdecydowaliśmy się na wykorzystanie obu serwisów, przy czym dla serwisu reddit konieczne będzie odfiltrowanie postów w języku polskim. Dodatkowo, wykorzytane zostaną także dane z serwisu Youtube, które powinny mieć nieco inną specyfikę niż dwa pozostałe źródła, ze względu na fakt, że nie jest to platforma 'dyskusyjna', a posty użytkowników z reguły są bezpośrednimi opiniami dotyczącymi danego contentu.  Taki wybór pozwala na zgromadzenie danych dotyczących różnych grup społecznych, wiekowych, tekstów z różnych kategorii (oznaczenia tematyczne, tagi) i dotyczących różnych tematów. 
